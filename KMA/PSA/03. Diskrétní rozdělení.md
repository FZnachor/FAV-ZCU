# Diskrétní rozdělení

## Obecné diskrétní rozdělení

Diskrétní veličina $X$ nabývá hodnot $x_{1}, x_{2}, \dots$

**Střední hodnota**
- součet všech hodnot $x_{i}$ vynásobených jejich pravděpodobností
- $\displaystyle EX = \sum^\infty_{i=1} x_{i} \cdot P(X = x_{i})$

**Rozptyl**
- $\displaystyle\text{var} \, X = \sum^\infty_{i=1} x_{i}^2 \cdot P(X = x_{i}) - (EX)^2$

**Distribuční funkce**
- v bodě $x$ nabývá součtu pravděpodobností $P(X = x_{i})$, kde $x_{i} \leq x$
- $\displaystyle F(x) = P(X \leq x) = \sum_{x_{i} \leq x} P(X = x_{i})$

**Počítání pravděpodobností**
- $P(X \leq x_{i}) = F(x_{i}) = P(X = x_{1}) + P(X = x_{2}) + \dots + P(X = x_{i})$
- $P(X < x_{i}) = F(x_{i}) = P(X = x_{1}) + P(X = x_{2}) + \dots + P(X = x_{i-1})$
+ opačná rovnost
	- $P(X \geq x_{i}) = 1 - P(X < x_{i})$
	- $P(X > x_{i}) = 1 - P(X \leq x_{i})$

## Vybraná diskrétní rozdělení

### Binomické rozdělení $Bi(n, p)$

Náhodná veličina $X$ nabývá hodnot $\{0, 1, 2, \dots, n\}$.

- pravděpodobnost úspěchu v jednom pokusu je $p$ a náhodná veličina $X \sim Bi(n, p)$ charakterizuje **počet úspěšných pokusů** při $n$ **nezávislých opakováních**
- podíl výrobků s danou vlastností v základním souboru je $p$ a náhodná veličina $X \sim Bi(n, p)$ charakterizuje **počet výrobků s danou vlastností ve výběru** rozsahu $n$, pokud prvky po výběru **vracíme zpět**

Pravděpodobnostní funkce (ve vzorcích)
- $\displaystyle P(X = k) = {n \choose k} \cdot p^k \cdot (1 - p)^{n-k}$
- pro $k = 0, 1, \dots, n$

**Střední hodnota**
- $EX = n \cdot p$

**Rozptyl**
- $var \, X = n \cdot p \cdot (1 - p)$

### Hypergeometrické rozdělení $HG(N, K, n)$

Náhodná veličina $X$ nabývá hodnot $\{0, 1, 2, \dots, \min(n, K)\}$.

- v souboru $N$ prvků má $K$ prvků sledovanou vlastnost, provedeme výběr $n$ prvků, přičemž vybraný prvek do souboru **nevracíme**, náhodná veličina $X \sim HG(N, K, n)$ charakterizuje **počet prvků se sledovanou vlastností ve výběru** $n$

Pravděpodobnostní funkce (ve vzorcích)
- $\displaystyle P(X = k) = \frac{{K\choose k}\cdot{N-K\choose n-k}}{N \choose n}$
- pro $k = 0, 1, \dots, \min(n, K)$

**Střední hodnota**
- $\displaystyle EX = n \cdot \frac{K}{N}$

**Rozptyl**
- $\displaystyle var\, X = n \cdot \frac{K}{N} \cdot \left( 1 - \frac{K}{N} \right) \cdot \frac{N-n}{N- 1}$

### Poissonovo rozdělení $Po(\lambda)$

Náhodná veličina $X$ nabývá hodnot $\{0, 1, 2, \dots\}$.

- uvažujeme **náhodně se vyskytující událost**, přesněji pravděpodobnost jejího výskytu **během časového intervalu** je přímo úměrná délce časového intervalu, **průměrný počet výskytu události** za konstantní časovou jednotku je $\lambda$, pak náhodná veličina $X \sim Po(\lambda)$ charakterizuje počet výskytu události za konstantní časovou jednotku

Pravděpodobnostní funkce (ve vzorcích)
- $\displaystyle P(X = k) = e^{-\lambda} \cdot \frac{\lambda^k}{k!}$
- pro $k = 0, 1, 2, \dots$

**Střední hodnota** a **rozptyl**
- $EX = var \, X = \lambda$
