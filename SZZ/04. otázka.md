# Rekurzivní programy, odstranění rekurze uživatelským zásobníkem

## Rekurzivní programy

- programy, které **volají sami sebe**
- rekurze **musí někdy skončit**
- v případech, kdy se problém skládá z jednodušších problémů stejného druhu
	- ověří se, jestli je výsledek triviální
	- pokud ne, rozloží se na jednodušší problémy
- příklad: faktoriál, fibonacci

**Přímá rekurze**
- metoda **volá přímo sebe sama**
- je vidět na první pohled

**Nepřímá rekurze**
- `a` volá `b`, `b` volá `a`

**Problémy rekurze**
- **hloubka zásobníku**
    - spíše programátorská chyba - **přetečení zásobníku**
    - pro mnoho praktických problémů je rekurze dostatečná
    - Java umožňuje nastavit velikost zásobníku
- **neefektivní**
	- při volání metod se **kopírují hodnoty parametrů** do zásobníku
	- problém u **triviálních** operací - vysoká režie

**Koncová rekurze**
- rekurzivní **volání na konci metody**
- snadné **odstranění** přepsáním do **triviální smyčky**

## Odstranění rekurze zásobníkem

- použití zásobníku jako seznamu úkolů (například třída `Task`)
- položky v zásobníku budou obsahovat:
	- co se má udělat (**parametry**)
	- v jaké části úkolu jsme (**segment**)
	- data nutná pro pokračování výpočtu (**mezivýsledky**)
- **pokud je potřeba** pro dokončení úkolu **rekurze**, přidá se do zásobníku nový úkol
- až se dojde k triviálnímu úkolu, data se předají dalšímu úkolu

**Jak rekurzi odstranit?**
- rozdělíme kód na segmenty mezi rekurzivními voláními
- na začátku do zásobníku vložíme pouze hlavní úkol
- zpracováváme položky zásobníku, dokud není prázdný
- **místo rekurzivního volání**
	- uložíme stav výpočtu položky na vrcholu zásobníku (stavové proměnné)
	- zvýšíme segment na vrcholu zásobníku (jsme o jednu část úkolu dál)
	- do zásobníku přidáme nový úkol reprezentující rekurzi
	- ukončíme zpracování aktuálního úkolu (smyčka se k němu vrátí později)
- **místo vrácení hodnoty**
	- uložíme výsledek do proměnné `result`
	- odebereme úkol z vrcholu zásobníku
- **při pokračování dalším segmentem**
	- obnovíme stavové proměnné z položky na vrcholu zásobníku
	- výsledek posledního rekurzivního volání se nachází v proměnné `result`
- **na konci vrátíme proměnnou `result`**

**Závěr**
- každou rekurzivní funkci je možné přepsat bez použití rekurze
	- pracný mechanický postup
	- horší přehlednost kódu
	- potřeba implementace zásobníku
- přepsání bez rekurze zachovává třídu složitosti (nezajišťuje efektivitu)
- pro nalezení efektivnější implementace mechanický postup neexistuje