# Kontrola konzistence souborového systému, mechanismy ochrany před neoprávněným přístupem

## Kontrola konzistence FS

**Nekonzistentní stav**
- může nastat při havárii (výpadek napájení), než jsou změněná data zapsána

**Konzistence informace o diskových blocích souborů**
- tabulka pro pro počty výskytů bloku v souboru a v seznamu volných bloků
	- položky inicializovány na 0
	- **první řádka tabulky:** procházíme informace o souborech a inkrementujeme položky odpovídající blokům souboru
	- **druhá řádka tabulky:** procházíme seznam/bitmapu volných bloků a inkrementujeme
- možné chyby
	- **missing blok** - nevyskytuje se v žádné řádce
		- redukuje kapacitu disku, řešení - vložení do seznamu volných
	- blok je **dvakrát** či vícekrát v seznamu volných
		- u seznamu, kde je zapsaný vícekrát, nemůže nastat u bitmapy
		- řešení - oprava seznamu a smazání duplikátů
	- blok **patří souboru a zároveň je volný**
		- mohl by být alokován podruhé
		- řešení - vyjmeme jej ze seznamu
	- blok **patří do dvou či více souborů**
		- závažný problém, nejspíš došlo ke ztrátě dat
		- snaha o opravu: kopie bloku a oprava špatného bloku 2. souboru
		- potřeba informovat uživatele

**Kontrola konzistence adresářů**
- tabulka čítačů, jedna položka pro každý soubor
- program rekurzivně prochází celý adresářový strom
- položku souboru zvýšíme pro každý výskyt souboru v adresáři
- **počet výskytů v adresáři** (a) se musí rovnat **počtu odkazů v i-nodu** (i)
- možné chyby
	- **i > a** - soubor by nebyl zrušen po zrušení odkazů
		- nezávažné, soubor by ale zbytečně zabíral místo
		- řešení - nastavení správného počtu odkazů i-uzlu
	- **i < a** - soubor by byl zrušen i když bude ještě v adresářích
		- závažné, existoval by odkaz na neexistující soubor
		- řešené - nastavení správného počtu odkazů i-uzlu
	- **a = 0, i > 0** - ztracený soubor, na který není odkaz v adresáři
		- obvykle zviditelněn na nastaveném místě (např. adresář lost+found)

**Žurnál**
- do žurnálu zapsány plánované změny
- když je kompletní, zapíšeme značku
- začneme zapisovat data
- pokud dokončeno, tak smažeme žurnál
- **pokud výpadek** - kontrola žurnálu
	- je prázdný - vše v pořádku
	- je tam zápis, není značka - smažeme žurnál
	- je tam zápis včetně značky - přepíšeme obsah žurnálu do datových bloků
- **co žurnálovat**
	- **všechny zápisy**
		- metadata i data (pomalejší)
	- **zápisy metadat**
		- provedené akce - vytvoření, smazání, přesun souboru (rychlejší)
		- může dojít ke ztrátě obsahu souborů, ale nerozpadne se struktura adresářů

## Mechanismy ochrany

- ochrana souboru před neoprávněným přístupem
- případně ochrana i dalších objektů
	- HW - segmenty paměti, I/O zařízení
	- SW - procesy, semafory, ...
- **subjekt** - entita schopná přístupu k objektům (většinou proces)
- **objekt** - cokoliv, k čemu je potřeba omezit přístup přístupovými právy (např. soubor)
- potřeba uchovávat informace o přístupových právech subjektů k objektům

**ACL** (Access Control List)
- s objektem sdružen seznam subjektů, které mohou přistupovat a množina práv
- subjekty sdružovány do tříd/skupin (studenti, zaměstnanci, ...)
	- zjednodušuje administraci - není třeba uvádět všechny uživatele
- používá mnoho moderních FS (ntfs, xfs, ...)

**Unixová práva**
- práva pro **vlastníka**, práva pro **skupinu**, práva pro **ostatní**
- typy práv: **r**ead (4), **w**rite (2), e**x**ecute (1), (s, t)
- oproti ACL více omezující, ACL má před nimi přednost

**Capability lists** (C-seznamy)
- se subjektem sdružen seznam objektů, ke kterým může přistupovat a jakým způsobem
- jednotlivé položky - capabilities
	- typ objektu, práva, odkaz na objekt (číslo uzlu/segmentu)
- obtížné zrušení přístupu (potřeba najít všechny subjekty)

**Přístupová práva ve FS**
- FAT - žádná, jen read-only, archive
- ext2/3/4 - unixová práva, možnost přidání ACL
- NTFS - ACL, dědění práv