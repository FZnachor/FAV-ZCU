# Linková vrstva

- přijímá data od L1 vrstvy / předává data L1 vrstvě (bity)
- využívá služeb L1 k přenosu rámců
- provádí rozdělení na rámce
- provádí kontrolu správnosti přenosu
- detekuje a řeší chyby v přenosu
- řídí přístup k komunikačnímu kanálu
- řídí rychlost přenosu
- zajišťuje přenos rámců v rámci LAN / mezi sousedními uzly
- předává data L3 vrstvě / přijímá data od L3 vrstvy (pakety)

Dělení na dvě části
- **MAC - Media Access Control**
	- fyzické adresování
	- řízení přístupu k médiu
	- fragmentace / defragmentace (bit -> rámec)
- **LLC - Logical Link Control**
	- řízení toku
	- zabezpečení proti chybám
	- zabalování / rozbalování L3 paketů

## Rámec

- základní datová jednotka L2
- dva druhy
	- **datové** - data, která chceme přenést
	- **řídící** - příkazy, potvrzení či jiné informace k řízení přenosu
- je vždy vázaný na konkrétní protokol: Ethernet, Token Ring, PPP, ...

**Struktura**
- hlavička
	- cílová a zdrojová L2 adresa
	- identifikace protokolu, délka rámce, ... (podle protokolu)
- data
	- datový rámec - L3 paket
	- řídící rámec - L2 data pro řízení přenosu (např. ACK)
- patička
	- zabezpečení rámce (FCS - frame check sequence)
	- ověření správnosti přenosu (checksum, parita, CRC)

**Detekce rámce**
- základní funkce L2 vrstvy (od L1 dostáváme nestrukturovaný proud 0 a 1)
- metody záleží na typu přenosu
	- **odpočítat rámec**
		- pokud jsou data těsně za sebou (bez mezer)
		- princip podobný jako časový multiplex
	- **vyznačení začátku a konce**
		- speciální sekvence bitů pro označení záčátku a konce
		- potřeba řešit transparentnost přenosu - když je sekvence v datech
	- **vyznačení začátku a dopočítání konce**
		- opět značka začátku, konec odpočítán pomocí přenášené délky rámce
		- nemusíme přenášet koncovou značku (vyšší efektivita)
		- data nemusí jít ihned za sebou

## Typy přenosů

Dělení podle toho, jak na přenášená data (0, 1) nahlížíme.

### Bitově orientovaný

- pracuje se přímo s **jednotlivými bity**, nijak se neskládají
- křídlová značka (flag) - začátek rámce je sekvence bitů, které po jednom dostáváme
	- příklad: HLDC - 01111110
- další data stále přenášena po jednotlivých bitech bez ohledu na křídlovou značku

Transparentnost přenosu (bit stuffing)
- přenesení křídlové značky v datech, aby nezpůsobila začátek nového rámce
- v případě HLDC uměle **vkládám za každou pátou jedničku nulu**
	- nula do datové části vložena na straně odesílatele
	- nula po pěti jedničkách na straně příjemce odebrána

### Znakově orientovaný

- základní jednotkou n-tice bitů => **znak**
- znak různě dlouhý - podle protokolu (7, 8 či 5 bitů)
- **začátek** a **konec rámce** je uvozen speciálními (řídícími) znaky
	- začátek: `STX` nebo `BOF`
	- konec: `ETX` nebo `EOF`
- tvar rámce: **`STX|HLAVIČKA|DATA|FCS|ETX`**

Transparentnost přenosu (character stuffing)
- znak stejný jako hlavička se může objevit v datech
- používáme **escapování**
	- před daný znak dáme escapovací znak `DLE`, přeneseme `DLESTX`
- pokud v datech potřebujeme přenést znak `DLE`, přeneseme `DLEDLE`

### Bytově orientovaný

- speciální případ znakově orientovaného
- délka vždy 8 bitů (1 byte)
- data neinterpretována jako znaky, ale sekvence bitů
- křídlová značka - sekvence bytů (např. pro Ethernet 8x `10101010`)

Transparentnost přenosu (byte stuffing)
- jako u znakově orientovaného přenosu
- používáme escape značku (byte)

Příklad (Ethernet)
- jeden z nejpoužívanějších protokolů dneška
- složky rámce
	- preambule
		- `10101010` pro synchronizaci
		- SOF - Start Of Frame (`10101011`)
	- cílová MAC adresa
	- zdrojová MAC adresa
	- délka/typ
	- data
	- zabezpečení

## Zabezpečení přenosu

V reálném přenosu mohou vznikat chyby téměř vždy.
- **bílý - tepelný šum**
	- pohyb elektronu / útlum signálu (trvale přítomen)
- **impulzní šum - elektromagnetické rušení**
	- interference například se silovým vedením, při zapnutí spotřebiče
	- vadí, ale není trvalý
- **de-synchronizace vysílače a přijímače**
	- dojde k de-synchronizaci hodin, vysílač třetí bit přijme jako druhý nebo čtvrtý
- **výpadek celého bloku dat**
	- dočasný výpadek spojení - například mokré listé ve WiFi cestě

**Spolehlivý přenos**
- můžeme se spolehnout na data předaná od L2 a nezáleží na tom, jak přenos probíhal
- potřeba vědět, že
	- data se přenesla všechna
	- data se přenesla správně
	- data se přenesla ve správném pořadí
- pokud to není splněno, je potřeba to umět napravit
	- samoopravné kódy, re-transmit

**Nespolehlivý přenos**
- můžu, ale nemusím vědět, že se něco nepovedlo
- můžu, ale nemusím zjištěný problém nějak řešit
- typicky u služeb, kde výpadek části dat nevadí (hlasové, multimediální)

**Detekce chyb**
- nutná pro realizaci spolehlivého přenosu
- detekce **výpadku rámce**
	- použít číslování rámců
- detekce **chyby v rámci**
	- pomocí přídavných bitů (parita, checksuma, CRC)
	- připojeny na konec dat
- využití přenosového kanálu
	- přenášíme data navíc, vyplatí se posílat co nejdelší rámec
	- s každým bitem ale roste pravděpodobnost chyby

**Parita**
- přidání jednoho bytu (0/1) tak, aby výsledný počet jedniček byl
	- **sudý** - doplnění na sudý počet jedniček
	- **lichý** - doplnění na lichý počet jedniček
- základní (sudá/lichá) parita **nemusí odhalit násobné chyby**
- složená parita
	- **podélná parita** - paritní bit pro každý sloupec
	- **příčná parita** - paritní bit pro každý řádek (slovo) v datech
	- jejich kombinace (umí opravit jednoduchou chybu)

**Kontrolní součet**
- sčítáme jednotlivá slova / byty (sčítání nebo XOR)
- součet se opakuje u příjemce a výsledek porovnáme s předchozím výsledkem, který byl připojen za přenášená data
- součet musí mít pevnou délku (používá se zbytek po modulu)

**CRC**
- vysoká schopnost detekce chyb (u CRC-32 pravděpodobnost 99.99999998%)
- jednoduchá HW implementace
- přenášená data interpretována jako polynom $M(x)$ n-tého řádu
	- provedeme dělení $M(x)$ stanoveným generujícím/zabezpečujícím polynomem $G(x)$, zbytek $R(x)$ po dělení připojen na konec dat
	- přenášet budeme $T(x) = M(x) + R(x)$
- po přijetí provedeme kontrolní dělení $T(x)/G(x)$
	- **nenulový zbytek** - nastala chyba

### Řešení chyb přenosu

- primární reakce: nepředat poškozená data vyšší vrstvě
- více možností řešení (podle protokolu)
	- nemusíme dělat nic
	- oprava chyby
	- opakování přenosu

**Zahazování poškozených rámců**
- pokud přijatý rámec není v pořádku, tak data nepředáváme další vrstvě
- nejjednodušší řešení
- použitelné jen někde (např. multimediální streamy)

**Oprava poškozených rámců**
- **FEC** - Forward Error Correction
- po zahazování nejrychlejší řešení
- oprava není možná vždy / u všech typů přenosů
- pro opravu je potřeba mít
	- omezenou množinu dat s vhodným zabezpečením
	- přenos vhodně kódovaných dat
	- výskyt malého počtu chyb

Hammingova vzdálenost
- nepřenášíme všechny kódová slova, ale pouze některá (například `101` a `010`)
- detekce a oprava chyby **závislá na rozdílnosti posílaných dat**
	- při přenosu `1111` a `0000` je přijatý kód `1110` chybný a mělo se pravděpodobně jednat o `1111`
- z přenášených dat můžeme určit Hammingovu vzdálenost
	- jedná se o **počet rozdílných bitů** mezi dvěma přenášenými kódy
- minimální Hammingova vzdálenost $d_{min}$ je nejmenší vzdálenost mezi všemi možnými kódy
- detekce a oprava chyb
	- jsme schopni **detekovat** maximálně $d_{min}-1$ chyb
	- jsme schopni **opravit** maximálně $\displaystyle\frac{d_{min} - 1}{2}$ chyb

Samoopravné kódy
- vhodným způsobem úpravy přenášených dat (doplněním zabezpečovacích bitů) je možné zajistit opravu detekci násobných chyb a i jejich opravu
- příklady:
	- Hammingovo kódování
	- BCH kódy
- běžně se nepoužívají kvůli jejich složitosti a využité kapacity

### Opakování přenosu

- **ARQ** - Automatic Request Query
- používají se, pokud detekujeme chybu, není možné ji opravit a data potřebujeme celá
- potřeba odeslat odesílateli informaci, že je potřeba data poslat znovu
	- zavedení potvrzování a timeoutu

**Potvrzování**
- **kladné** (ACK) - potvrzení přijetí každého rámce
- **záporné** (NACK) - oznámení chyby přenosu
- možné použít obojí

**Timeout**
- může selhat přenos dat i doručení potvrzení
- po vypršení stanoveného času prohlašujeme přenos za neúspěšný

Simplexní protokol **bez omezení**
- simplexní pro jednoduchost - data pouze jedním směrem
- bez omezení - posílání dat se zabezpečením, chyby neřešíme
- možné použít tam, kde
	- výpadek části dat nevadí
	- o konzistenci dat se starají vyšší vrstvy

**Jednotlivé potvrzování**
- každý rámec je odeslán a poté se čeká na jeho potvrzení
- až po kladném potvrzení se pokračuje v odesílání
- velice špatné využití přenosového kanálu při vyšším RTT
	- $\displaystyle n = \frac{t_{\text{trans}}}{t_{\text{prop}} + t_{\text{trans}} + t_{\text{prop}} + t_{\text{ack}}}$

Simplexní protokol **Stop & Wait**
- posílání dat se zabezpečením
- při doručení dat v pořádku odesíláme **kladné potvrzení** (ACK)
	- pokud nedorazí, data se odešlou znovu (přijetí dvou stejných dat)
	- pro vyřešení je možné **číslovat rámce** (zde stačí Frame0, Frame1)
- při chybě čekáme na **timeout**

Protokol **Ask and Go**
- prvně se zeptáme, jestli příjemce může data přijmout
- po kladné odpovědi ACK pošleme data
- správné přijetí dat potvrdíme kladným potvrzením

**Kontinuální potvrzování**
- nečekáme na potvrzení a mezitím posíláme další data
- potvrzení přichází se zpožděním

Protokol **Go Back N**
- nečekáme na přijetí ACK1 pro Frame1, ale další data odesílá hned po odeslání Frame1
- lepší využití linky, nedochází k čekání bez přenosu
- potvrzení mohou chodit na přeskáčku, což umožňuje duplexní přenos
- vyžaduje **číslování rámců** (mohou být odesílány v různém pořadí)
- pokud místo Frame2 přijmeme Frame3 nebo nedorazí ACK, tak se Frame2 a všechny další pošlou znovu
	- využívá se předpokladu, že se chyba nevyskytne pouze v jednom rámcim, ale i v těch následujících
- špatné využítí přenosového kanálu, protože další rámce mohly být v pořádku

Protokol **Selective repeat**
- využívá lépe kapacitu přenosového kanálu
- znovu se posílají jen chybné rámce
- příjemce musí mít možnost ukládat rámce, které přijdou ve špatném pořadí

**Kladné a záporné potvrzování**
- čekání na timeout při chybě v datech může trvat zbytečně dlouho
- když o chybě víme, tak ji odesílateli nahlásíme pomocí NACK
	- nevadí, pokud se NACK ztratí, jen to bude trvat déle

Protokoly **s klouzajícím okénkem**
- příjemce nemusí stíhat zpracovávat zprávy, takže by je zahazoval
- může být výhodnější nevyužít celou kapacitu přenosového kanálu a neposílat data znovu (a čekat na timeout)
+ budeme posílat pevně daný počet rámců (velikost okénka)
+ po přijetí ACK posuneme okénko o pozici vpravo (odešleme další jeden rámec)
+ příjemce se spolupodílí na stanovení velikosti okénka
	+ **zpomalení přenosu** - posílá WIN s hodnotou menší než aktuální
	+ **zastavení přenosu** - posílá WIN s hodnotou 0
	+ **obnovení přenosu** - WIN >0
+ zahlcení příjemce
	- neposílá ACK, takže odesílatel zpomalí
	- pošle WIN s menší hodnotou
+ zahlcení sítě
	+ příjemce posílá NACK, takže odesílatel zpomalí
	+ odesílateli nedorazí ani ACK, ani NACK, takže sníží rychlost

## Řízení přístupu

- **MAC** - Media Access Control
- řeší situaci, že ke sdílenému komunikačnímu kanálu chce přistupovat $n$ zařízení
	- WiFi, Bluetooth, mobilní síť, Ethernet, ...

**Kolizní doména**
- stanice, které mohou vzájemně kolidovat
- **hub** - kolizní doména přes všechny porty
- **switch** - kolizní doména vždy na jednom portu
- problém
	- dvě stanice vysílají ve stejnou chvíli, jejich signály se překryjí a není je možné oddělit
	- vysílací stanice nemusí o kolizi vědět - signál není v jeden ookamžik v celém komunikačním kanálu
	- stanice odvysílá svá data a může mít pocit, že vše proběhlo správně

**Řízení přístupu vs multiplex**
- podobný princip, více účastníků využívá jeden komunikační kanál
- **multiplex**
	- je na fyzické vrstvě
	- dva přístupové body, $n$ účastníků
	- účastníci na jednom místě
	- všichni chtějí přenést data z bodu A do bodu B stejným kanálem
- **řízení přístupu**
	- je na linkové vrstvě
	- máme přenosový kanál (např. sběrnici) a na ní $n$ účastníků
	- účastníci od sebe různě vzdáleni - signál k nim nedorazí ve stejný okamžik
	- každý účastník může přenášet data k různému cíli

**Cíle**
- předcházení kolizím
- rychlé zjištění kolizí
- zastavení vysílání a informování všech o kolizi
- předcházení opakované kolizi

### Nevýlučný přístup

- stanice nemá výlučný přístup k médiu - není sama, kdo může vysílat
- kanál sdílí stanice s dalšími, ale má k němu trvalý přístup
- podobné metody, jako u multiplexu
- je možné garantovat přenosovou rychlost
- princip přepojování okruhu

**FDMA** (Frequency Division Mutiple Access)
- pásmo se dělí na jednotlivé kanály dle frekvencí (např. 22 MHz u WiFi)
- nevýlučný přístup v rámci spektra
- v jednotlivých kanálech je potřeba také řešit přístup (CDMA/TDMA)

**TDMA** (Time Division Multiple Access)
- vytváří časové sloty v rámci jednoho FDMA kanálu

**CDMA** (Code Division Multiple Access)
- na stejném kanále, ale oddělitelnými „ortogonálními chipping“ kódy

**Frequency Hopping**
- vysílání velmi rychle mění frekvenční kanály
- změna náhodná, tedy je nízká šance kolize (ale dojít k ní může)
- příklad: Bluetooth

### Výlučný přístup

- stanice má k médiu výlučný přístup - vysílá sama
- má k dispozici celý kanál, ale jen na omezenou dobu (potřeba se střídat)

Dělení dle **předvídatelnosti**
- **deterministický** (bez prvku náhody, předvídatelný)
	- stanice se řídí pravidly, která v konečném čase vždy vedou k cíli
		- stejná posloupnost událostí vždy skončí se stejným výsledkem
		- je garantováno, že vysílat bude moci v konečném čase každá stanice, která to požaduje
		- nevýhodou dražší implementace, nevhodná pro řídký provoz
	- příklad: Token ring
+ **nedeterministický** (s prvky náhody, nepředvídatelný)
	- do řešení vstupuje náhoda (např. náhodné odložení vysílání)
		- není garantováno, že každá stanice bude moci vysílat (blbá shoda náhod)
		- stejná posloupnost událostí může dopadnout různě
	- příklad: Ethernet

Dělení dle **způsobu řízení**
- **centralizovaný**
	- existuje moderátor - stanice, která provoz řídí
		- jednoduchá realizace a možnost změny přidělování práva vysílat
		- možnost zohlednění priority (jeden bod rozhoduje, kdo má přednost)
		- možnost garance přístupu stanice v konečném čase
	- problém při výpadku moderátora (potřeba detekovat a nahradit)
	- příklad: 100 VG Any-LAN
+ **distribuovaný**
	- žádná řídící stanice, ale společný algoritmus
		- všechny stanice musí dodržovat pravidla
		- musí být možnost detekovat jejich porušení
		- složitá změna pravidel fungování sítě (změnit na všech bodech)
	- deterministické i nedeterministické chování
	- příklad: Token ring, Ethernet

Další možnosti
- **dotazovací**
	- typicky u centralizovaných řešení
	- moderátor se ptá, jestli někdo nechce vysílat
	- stanice se ptá moderátora nebo jiných stanic, jestli může vysílat
- **předávací**
	- stanice si předávají pověření - právo vysílat
	- po pevně dané době musí být pověření předáno další stanici
	- nutno řešit ztrátu pověření
- **rezervační**
	- koluje rezervační rámec, do kterého stanice provedou záznam, pokud chtějí vysílat
	- až rámec projde celou síť, tak stanice začnou vysílat podle rezervací
	- opět nutnost řešení ztráty rezervačního rámce
- **soutěžní**
	- stanice soupeří o přístup k médiu dle pevně daných pravidel

**Aloha**
- vznik na Havajských ostrovech kolem roku 1970
- princip
	- kdo potřebuje vysílat, tak vysílá
	- může dojít ke kolizi - nevyjde kontrola a neodesílá se kladné potvrzení
	- pokud nedošlo ke kolizi, odešle se kladné potvrzení
	- pokud nepřijde kladné potvrzení, po timeoutu se přenos opakuje
- fungovalo díky řídkému provozu
- nízké využití kapacity přenosového kanálu (kvůli kolizím)

**Slotted Aloha**
- vylepšení alohy - sjednocení začátku vysílání
	- centrální stanice vysílá info všem, kdy se může vysílat
	- vysílání pevně daných bloků (velikostně/časově)
	- ke kolizím tolik nedochází a pokud ano, tak ve stejný čas
	- ovlivní se pouze jedno vysílání
- dvojnásobné využití kapacity oproti Aloha

**CSMA** - Carrier Sence Multiple Access
- minimalizace vzniku kolizí - pokud už někdo vysílá, tak své vysílání odložíme
- dojít ke kolizi stále může (rozhodneme se začít vysílat ve stejný čas)

**CSMA** - naléhavost
- čekám na konec vysílání a pokračuji podle jednoho ze scénářů
- **naléhající / vytrvalý / persistentní**
	- nutně potřebuji vysílat, začnu ihned po konci
	- pokud chce vysílat více stanic, dojde ke kolizi
	- lepší využití přenosového kanálu
	- používá se u CSMA/CD v rámci Ethernetu
- **nenaléhající / nevytrvalý / ne-persistentní**
	- zjistím, zda mohu vysílat a pokud ne, tak se na náhodnou dobu odmlčím
	- výrazná eliminace pravděpodobnosti kolize
	- horší využití přenosového kanálu
	- používá se u CSMA/CA v rámci WiFi
- **p-naléhající / hodit si kostkou / p-persistentní**
	- kombinace předchozích dvou - s pravděpodobností X se zachovám persistentně
	- cílem zvýšení využití přenosového kanálu a zachování nízké pravděpodobnosti kolize

**CSMA/CD** - Collision Detect
- narozdíl od CSMA snaha detekce kolizí v průběhu přenosu
- společně s odesíláním dat kontrolujeme, zda vysílaný signál není narušený
- ukončení vysílání pomocí **JAM** signálu
	- taková délka, aby byl signál **v jednu chvíli přítomen u všech stanic** v kolizní doméně
- pokud dojde ke kolizi, tak s vysíláním čekám náhodně dlouhý čas
	- pokud znovu, čas zdvojnásobím

**CSMA/CA** - Collision Avoidance
- bezdrátové sítě, různé podle implementací
- snaží se kolizi předejít, protože ji nemůže v průběhu přenosu rozpoznat
- informace pro ostatní stanice je menší než data, rychlejší zjištění kolize

**CSMA/CA** s RTS/CTS
- provádění rezervace kanálu
- **request to send** - dotaz na vysílání
- **clear to send** - volno k odeslání

**CSMA/BA** - Bitwise Arbitration
- opět posloucháme, ale v případě kolize nečekáme náhodnou dobu, ale dobu určenou prioritou, kterou stanice má
	- možnost upřednostnění zpráv / stanic
	- pokud bude docházet ke kolizím často, méně prioritní stanice se nemusí dostat k vysílání (řešením proměnlivá priorita v čase)

**Token passing**
- principem je předávání pověření mezi stanicemi
- deterministická distribuovaná metoda
- aby předávání fungovalo, musí být síť zapojena do kruhu (fyzicky nebo logicky)
- problém v případě ztráty či duplikace pověření
	- to řeší jeden vyčleněný prvek (monitor) zvolený např. na základě MAC
- příklad
	- Token Ring
		- IBM Token ring - zapojení do hvězdy, kroucená dvoulinka
		- IEEE 802.5 - nepředepisuje topologii ani médium
		- efektivní při větší síti a zatížení
	- Token Bus
		- sbernicová topologie, logický kruh

## Most (bridge)

- v rámci L2 se vyskytuje více protokolů (WiFi, Ethernet, ...)
	- mají různé rámce, přístup k médiu, ověření, ...
- komunikaci mezi protokoly zajišťují mosty
	- jedná se o zařízení, které umí oba protokoly
	- dochází ke transformaci rámce jednoho protokolu do druhého protokolu

Druhy mostů
- **lokální**
	- propojení v rámci LAN
- **vzdálené**
	- propojení více LAN přes WAN

Možné konfigurace
- **transparentní** - samoučící se
	- na začátku o síti neví nic, postupně se učí
	- pokud je zdroj i cíl ze stejné sítě, tak nedělá nic
	- pokud neví, pošle data dál
	- zmenšuje kolizní doménu, nikoliv však broadcastovou
- **se zdrojovým směrováním**
	- používán v token ring sítích
	- kromě cílové adresy také uvedeno, přes jaké mosty mají data projít

## Metody posílání dat

Store & Forward
- přijme se celý rámec a až po jeho přijmutí je zpracován jako celek
- dochází k prodlevám

Fast forward / Cut-through
- začne odesílat data ihned po obdržení celé adresy přijemce (na začátku dat)
- snižuje latenci

Fragment-free
- kombinace obou předchozíchy
- přijme data po adresu odesílatele, ověří a posílá dál